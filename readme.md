**REPTE-ACTIVITAT 3:**
## PAC3: Visionant el futur amb les ulleres de Manovich: redescobrint la hibridació
---

:bust_in_silhouette: Núria Camps Camps <br>
:email: ncampscam@uoc.edu <br>
:date: Maig 2023 <br>

![Logotips Netflix i Twitch](https://tec.com.pe/wp-content/uploads/2022/05/maxresdefault-3.jpg) 


# :large_blue_diamond: Plantejament Lev Manovich:

Ens posem les ulleres de **Lev Manovich** i viatgem fins a l'actualitat per descobrir dos **casos nous** recents **d'hibridació de programari**. A més ho farem amb l'eina GitHub i amb format Markdown. El software ens ajuda a portar a terme totes les tasques diàries i en aquesta pràctica descobrirem com s'han iniciat i evolucionat.

**Lev Manovich** és un dels autors més importants en la transició teòrica fins als nous medis, l'encarregat de les reflexions sobre els nous i actuals medis. El llibre **"The language of new media"**, defineix els nous medis sobre cinc principis bàsics: la representació digital, modularitat, automatització, variabilitat i transcodificació.

**La hibridació** és un procés de remediació, de fusió dels medis, més enllà de la multimèdia. Per aquest motiu he escollit  **Twitch** i **Netflix**, dos casos d'hibridació recents on podem veure la combinació de tècniques tradicionals amb altres més modernes i podem viure una experiència unificada.


## <img src="./twitch.png" width="30" height="30"> Cas 1: Twitch

Els híbrids combinen i configuren formats de medis coneguts i les seves interfícies per oferir nous tipus de serveis novadors així com ho fa la plataforma **Twitch**.

Aquesta neix el 2011, sent una plataforma de transmissió en directe (streaming) de videojocs, tenint com a punt central i únic, la interacció social entre seguidors i creadors de contingut (streamers) així com a la creació de comunitats donant suport directament al seu creador. La comunitat ha anat creixent tan ràpidament que ha captat molt l'atenció sobretot a les persones joves i els youtubers convertint-se en streamers o retransmissors. A part de ser una plataforma de streaming podem veure que també s'ha convertit en una xarxa social.

És una hibridació en l'àmbit d'entreteniment i d'experiència multimèdia, ja que com podem veure combina diferents mètodes en la forma d'interacció, continguts digitals, visualització de contingut... Veiem que és una fusió de música, vídeo, veu, text... tots ells existents anteriorment, però d'una forma més modernitzada i hibrida també creant noves formes de comunicació. L'experiència de l'usuari era fragmentada i amb aquest tipus de plataforma podem veure tots els elements en conjunt.

Per visualitzar el contingut no és necessari registrar-se, simplement entrar a la plataforma, escollir entre les diferents categories i streamers i gaudir amb la visualització, tant en retransmissions en directe com amb retransmissions passades. Per seguir a qualsevol canal o subscriure't al streamer necessites registrar-te.

Quan entres a la web, veiem una barra de menú amb elements més propis d'una web clàssica. També tenim un menú lateral de recomanacions i canals que seguim. El cos de la pàgina, està compost per un slider amb diferents reproductors de canals en viu i recomanats per la plataforma per diverses raons com campanyes solidàries, tendències o d'altres. Baixant tenim múltiples sliders, cadascun per temes, on tenim per una miniatura un títol i el nom de l'streamer d'entre una llista de streams. A més a més de recomanacions de categories agrupades en cinc: jocs, IRL creatiu, música i esports per facilitar la cerca dins de la plataforma.

![Cultura Digital](https://img.europapress.es/fotoweb/fotonoticia_20230404132656_420.jpg) 

La comunicació directa entre stramer i seguidor, es fa a través del xat i les donacions, fent de la proximitat i la facilitat un fet fonamental en l'èxit de la plataforma. Adaptant recursos com el dels stikers a les diferents comunitats per forma dels emotes (Emojis fets pels streamers perquè la seva comunitat els faci servir si tenen una subscripció) o els missatges de veu processats per a loquendo que es poden enviar amb donacions o subscripcions. Com sabem, en els temps passats existien enviaments de missatges a través del teletext de la televisió i com podem veure tot s'ha anat hibridant cap al software més modern.

A més a més, ha innovat amb la monetització, ja que els creadors de contingut poden guanyar diners a través de diverses opcions:
- **Habilitar els bits**: és una espècie de moneda que s'utilitza dins de la plataforma i que els usuaris poden utilitzar comprar i enviar. És una manera còmoda i segura especialment per aquells canals amb milions de subscriptors.
- **Les subscripcions**: tenen un cost mensual i obtens uns avantatges exclusius com la visualització de contingut sense anuncis entre altres coses.
- **Els anuncis**: els ingressos depenen de la quantitat d'espectadors que vegin la publicitat així com el nombre d'anuncis que el creador de contingut vulgui posar.

Abans eren impensables totes aquestes coses, ja que era possible veure retransmissions a la televisió, però no així com ho podem fer ara. No podies escollir entre el ventall de possibilitats que tenim actualment, no podies opinar a través d'un xat ni parlar amb la gent tan ràpidament i instantàniament.

En resum, crec que el Twitch és una molt bon exemple d'hibridació per la interacció de tants elements multimèdia a l'hora i gràcies als dispositius electrònics aquesta plataforma ha pogut créixer molt, ja que es pot estar connectat a qualsevol lloc i en qualsevol moment. Moltes de les opcions que té Twitch veiem que s'han anat hibridant des del passat fins ara.

![Cultura Digital](https://cdn.m7g.twitch.tv/eae64763cab2144a06b0/assets/uploads/fada789fc52a4606cd8b729dba50aa41.png?w=898&h=599&fm=jpg&auto=format) 


## <img src="./Netflix.png" width="30" height="30"> Cas 2: Re-descobrint la hibridació: Netflix

Recordeu com era llogar una pel·lícula? Anys enrere havies d'anar al cinema o al videoclub més proper a casa teva per llogar una pel·lícula en format VHS i més endavant amb DVD o Blue-Ray.

Podem considerar que **Netflix** és un exemple d'hibridació en l'àmbit de les plataformes de visualització de cinema i audiovisuals. Avui en dia hi ha un llarg catàleg de diferents aplicacions semblants on combinen elements multimèdia i una d'elles és aquesta. És un servei de transmissió que permet veure una gran quantitat de sèries, documentals i pel·lícules a qualsevol dispositiu amb accés a internet mitjançant el pagament d'una tarifa fixa mensual.

La plataforma ofereix diferents plans per escollir, determinant la quantitat de dispositius en els quals es pot veure contingut al mateix temps. Com més dispositius al mateix temps el preu és més car.

L'aplicació permet descarregar un contingut, sigui una pel·lícula o una temporada sencera d'una sèrie a qualsevol dispositiu digital. Podent veure durant un temps el contingut amb una data límit i sense tenir connexió a internet.

![Cultura Digital](https://cdn.computerhoy.com/sites/navi.axelspringer.es/public/media/image/2022/09/netflix-gaming-2825567.jpg) 

Permet veure diferents categories a la mateixa pàgina principal d'inici, dominar el cercador per trobar els continguts més interessants, mirar continguts populars que mira més la gent, ofereix diverses puntuacions i estrelles de diferents pàgines, crear llistes de continguts, compartir comptes amb altres persones, canviar el nom i l'avatar del perfil amb una altra imatge preestablerta, realitzar reproducció aleatòria, així com ajustaments dins de la reproducció com configurar l'idioma i els subtítols.

Una eina que abans no existia, ja que havies d'anar al cinema a veure contingut audiovisual. Ara s'ha convertit en un món híbrid amb múltiples eines, medis i tecnologies sent la predecessora directa dels videoclubs. Avui en dia, les noves generacions neixen en un món canviant on predomina la immediatesa, i Netflix és una gran base d'aquest món, sent una de les primeres plataformes que canvia la forma de consumir el material visual.

Aquesta plataforma és una hibridació del cinema, ja que podem veure pel·lícules i sèries sense moure'ns de casa. Abans, escollies bé el que mirar, pensant bé, tenint opcions escasses, ara no sabem que escollir, perquè abans teníem tan poques opcions a una cartellera de pel·lícules i ara en contra a tenir-ho tot no és fàcil. Aquest catàleg unit a què hi ha una sola subscripció de preu reduït que ens dóna accés a aquest contingut, va ser el detonant a aquest èxit de la hibridació de plataformes i medis com el setè art. A part de ser una plataforma híbrida ha fet hibridar el servei de moltes altres i les ha fet innovar com a servei de contingut visual.

En resum, crec que el Netflix és una molt bon exemple d'hibridació per la interacció dels elements multimèdia l'hora i gràcies als dispositius electrònics aquesta plataforma ha pogut créixer molt, eliminant totalment les tendes de videoclubs existents.

![Cultura Digital](https://uh.gsstatic.es/sfAttachPlugin/1032151.jpg) 

## Resum

En resum, tant twitch com netflix, són exemples que es relacionen perfectament amb la hibridació ja que durant el temps s'han anat fusionant, combinant i millorant les tècniques tradicionals oferint noves tècniques actuals i nous recursos ajudant a comprendre la seva evolució i origen.

Actualment, si Lev Manovich hagués d'escriure el llibre que va realizar, probablament jo faria tot digitalment per plataformes digitals i amb dispositius electrònics.

## Referències i Bibliografia

Algunes de les webs que he utilitzat per crear tot el contingut han estat:

- [Twitch, (2011): "Twitch".](https://www.netflix.com/es/)
- [Netflix, (1997): "Netflix".](https://www.netflix.com/es/)
- [Wikipedia, (2021): "Lev Manovich".](https://es.wikipedia.org/wiki/Lev_Manovich)
- [UOC, (): "Remediación, multimedia e hibridación de los medios".](http://multimedia.uoc.edu/blogs/fem/es/remediacio-multimedia-i-hibridacio-dels-mitjans/)
- [Wikipedia, (2022): "Hibridación de medios".](https://es.wikipedia.org/wiki/Hibridaci%C3%B3n_de_medios)
